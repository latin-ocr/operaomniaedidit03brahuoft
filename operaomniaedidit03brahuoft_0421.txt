ANNOTATIONES EDITORIS 409

logus continens omnium stellarum duodecatemorum quae observari poterant
Ascensiones rectas et declinationes, indeque earum longitudines et latitudi-
nes, quae Anno 1589 hic Uraniburgi in observatorio subterraneo caelitus fide-
liter dimensae sunt«. Continet hic stellas omnino 296, cum apud Zodiacum 306
exhibeant progymnasmata ¹. Ut quomodo institutus sit, perspiciatur, exemph
causa afferimus, quae de prima stella Tauri indicantur:

»Prima et suprema in intersectione magnitudinis 5.ae

distat ab Aldebora 16 8³}
Ascensio recta ab Aldeb. 47 2 46
Viceversa a lucida V 47 4 14
Vera Ascensio Recta 47 3}
Declinatio borea 11 29
Longitudo , 17 50 ξς
Latitudo 5 57 Aust.«

Stellarum tamen haud paucarum una sola ratione ascensio recta investigata
est. Nihil horum Tychonis manu scriptum est.

Alter catalogus alligatus est volumini observationum annorum 1596—97‚
quas continet cod. Hauniensis Ant. coll. Reg. 316 in fol. ‚ a nobis G vocatus. Hujus
titulus solus Tychonis manu scriptus est: »Stellarum quarundam Asc. Rectae
Declinationes Longitudines Latitudines«, addidit autem supra catalogum:
»Ad Annum 88 completum. Vt reducatur Longitudo omnium ad initium Anni
86 demantur singulis 2¹4«. Ex hoc catalogo perspici non potest, qua ratione
inventae sint ascensiones rectae, ac paene omnium stellarum Draconis alia-
rumque quarundam circumpolarium neque ascensiones rectae neque decli-
nationes indicatae sunt. Stellarum apud Zodiacum sitarum loca, si excipias
paucas quasdam atque exiguas discrepantias, eadem sunt, quae in cod. V¹
afferuntur. Sunt autem 723, quarum 301 in Zodiaco, 295 in septentrionali caeli
parte, 127 in meridionali.

Si catalogum perfectum comparamus, longitudinibus priorum illorum, ut
ab anno 1589.0 ad annum 1601.ο eas proferret, 10¹ Tychonem addidisse vide-
mus, etsi rectius addidisset 10⁴ 12¹⁴, quoniam numerum constantem praeces-
sionis volebat esse 51 “ (vid. tabula supra p. 343 et torn. 11 p. 255‚4).

Graviter dolendum est, quod nihil fere nobis relictum est, quo perspici
possit, qua ratione catalogum suum T ycho confecerit. Nec tamen dubitari
potest, quin non omnes, quas cujusque stellae observationes instituisset, ad
catalogum elaborandum adhibuerit, sed unam earum vel duas elegerit, e qui-
bus stellae locum calculis invenerit2. Hoc vero facto nihil amplius operae da-
tum esse videtur, ut calculorum ratio vera esse aut locus inventus cum aliis

¹ Hic enim additae sunt 4 in Ariete, 3 in Aquario, 3 in Piscibus.
² Eadem prorsus ratione centum annis post egit Flamsteed; cf. Baily, Account οἰ the Rev.
Jolm Flamsteed (Londini 1835) p. 376.

52


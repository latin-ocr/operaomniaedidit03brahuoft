408 ANNOTATIONES EDITORIS

scripta rerum publicarum rectoribus aliisque magnae auctoritatis hominibus
misit, quorum auxilio Dania relicta novam sedem sese adepturum esse spera-
bat (cf. tom. 1 p. XLVI).

Prior ille catalogus a. 1592 absolutus esse videtur; hoc enim anno Progym-
nasmatum liber paene totus elaboratus erat. Neque tamen omnes observa-
tiones, quas ante illud tempus Tycho instituerat, ad hunc catalogum adhibu-
erat. Paucis deinde noctibus annorum 1593, 1594, 1595 ac mensibus Februario
et Martio a. 1597, priusquam Hvenam reliquit, stellas fixas eo consilio obser-
vandas curavit, ut mille stellarum numerum expleret. Ex illis stellis, quae tum
additae sunt, pleraeque sunt »informes«, i. e. extra fines constellationum vulgo
acceptos positae, atque omnes paene minores quam tertiae magnitudinis, immo
major quidem pars magnitudinis quintae vel sextae3 paucissimae autem sunt
in constellationibus apud Zodiacum sitis. Additae sunt ad finem cujusque
constellationis post stellas, quas praebet Progymnasmatum catalogus. Sunt,
quae haud facile a nobis agnoscantur, quia verbis parum claris indicatae sunt,
neque eadem diligentia loca earum inquisita sunt, quam ad plerasque prioris
catalogi stellas T ycho adhibuerat. Hoc interdum eo factum est, quod festi-
nanter institutae erant observationes »ad complendum millenarium«, prae-
cipue tamen quod propter harum stellarum debilitatem pinnacidiorum ri-
mulas magis aperire oportuerat, quam ut certa observatio impetrari posset.

Si quaerimus, quam bene loca stellarum in catalogo exhibita cum rerum
veritate congruant, in aliis caeli partibus magis, in aliis minus congruere, ac
stellarum quoque claritatem nonnullam ad positiones exacte definiendas vim
habuisse respondendum est. Omnino ut quaeque stella clarissima erat, ita
summa diligentia locus ejus observabatur et ad calculos vocabatur; quae
autem clarissime fulgent, earum positiones vix l‘ vel 2‘ plerumque, ac saepe
etiam minus, ab iis, quas Flamsteedius dedit, differunt. Facile etiam intel-
legitur, eas constellationes zodiacales‚ quae maxime ad meridiem spectant,
magnam praebuisse difficultatem3 aestate enim et quidem in minima altitudine
observandae hae erant. Nos loca a Tychone praebita cum Flamsteedii cata-
logo contulimus, ut, si forte alicubi propter vitia observationum vel calculo-
rum in stellarum locis afferendis graviter erravisset Tycho, manifestum fieret;
hac autem ratione non paucos errores deprehendimus. Ut vero causas horum
investigaremus, est, ubi magnum nobis subsidium tulerint duo catalogi antea
praeparationis causa facti, qui soli fere nunc restant ex omnibus illis lucubra-
tionibus vel adumbrationibus, quibus catalogum suum Tycho exstruxit.1

Prior horum (cod. Vindobonensis lat. 10709, a nobis V¹ vocatus) est »Cata-

¹ Bello a. 1914 exorto impediti sumus, quo minus magnam Tychonis chartarum molem, quae in
Bibliotheca Caesarea Vindobonensi asservatur, ulterius examinaremus. Etsi non prorsus negare
audemus, vix tamen credimus, inter codices nondum a nobis examinatos ullum esse, qui ad hoc
argumentum attineat, quod nunc tractamus, praeter solum cod. Vindobonensem 10689 ³4, qui cata-
logum continet stellarum a. 1595-96 observatarum; hunc vero favente Deo postea fore ut nobis
examinare liceat speramus. “


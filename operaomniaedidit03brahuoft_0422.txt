410 ANNoTATIONEs ED1TORIS

observationibus convenire demonstraretur. Hac ratione, etiam nullis adhi-
bitis calculis, deprehendi potuissent, si in supputando vel observando (vel
potius in instrumentorum discriptione oculorum acie inspicienda) graves
errores, qui ad 10¹ plusve accederent, commissi essent. Nunc vero cum
Tychonis catalogus nihil aliud quam monumentum ab antiquitate relictum
atque index stellarum ab illo observatarum habendus sit, nobis correctiones
errorum a nobis repertae non in Ipso catalogo ponendae esse visae sunt, et in
his tantum annotationibus eas dedimus. Neque omnium errorum a nobis de-
prehensorum causas investigare studuimus, si quando non statim inveniri
poterat, qua observatione nisus locum stellae Tycho reperisset. Quas vero
supputationes instituimus, eadem prorsus ratione, qua Tycho egisset, con-
fecimus, obliquitatem Eclipticae 230 31‘.⁵, annorum vero 12 praecessionem
10¹.0 aestimantes.

Catalogum stellarum examinantes minus perfectam, quam exspectavimus,
eum nos reperisse confitemur. Cum enim in Solis Lunae planetarumque ob-
servationibus omnem curam Tycho adhibuerit, ut quam certissimae evade-
rent, fixarum stellarum observationes minore diligentia exploratae minusque
accurate ad calculos vocatae esse videntur. Memoria autem tenendum est,
quamdiu vere »inerrantes« stellae haberentur, minimam fuisse rationem,
qua loca earum scrupulose ut definiret, aliquis commoveri posset, si paucas
excipias stellas prope Zodiacum sitas, quae, ut planetarum motus definiretur,
comparationis causa adhibebantur. Neque ante medium saeculum XVIII in-
tellectum est, non solum in Sole Luna planetisque astronomorum operam
esse ponendam. Tycho autem quamvis optandum esse censeret, ut novus
stellarum catalogus conficeretur, non tamen tanto ardore in hoc studio agere
potuisse videtur, quanto in stellis errantibus examinandis per totam vitam
egit.

De magnitudinibus stellarum vid. tom. II p. 451 (annot. ad p. 258,1). Puncta
autem : et ., quae in Progymnasmatum catalogo magnitudinis numero ali-
quot locis addita sunt, absunt a catalogis manu scriptis sicut etiam ab edi-
tione Kepleri (in Tabulis Rudolphinis).

Addidimus denique duas columnas, in quibus Flamsteedii numerum Bayeri-
que litteram cuique stellae appinximus. Hoc fecerat jam Baily, cum Kepleri
edition-e usus catalogum denuo ederet (Memoirs of the Royal Astronomical
Society vol. XIII); ac rarissime tantum numeros et litteras ab illo data com-
mutanda nobis esse censuimus1.

ad p. 335,4] Praefationem edidit jam Gassendus in Tychonis V1‘ta (pp. 286 sqq.)
ex exemplo catalogi, quod Wolfgango Theodorico archiepiscopo Salzburgensi

¹ Bayeri litteras dedit etiam Flamsteed‚ curn vin Historia Caelesti Britannica (tom. 111 [Lon-
dini 1725] pp. 24 sqq.) Tychonis catalogum denuo ederet. Praebet autem stellas tantummodo 962,
cum nulla allata ratione eas omisit, quas in constellationibus apud Zodiacum sitis et in Ursa
minore post edita Progymnasmata Tycho addiderat.

